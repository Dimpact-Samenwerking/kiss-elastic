# Configuratie
Bij de installatie van KISS worden er een groot aantal dingen al geconfigureerd. Op deze pagina staan verschillende onderdelen van de configuratie toegelicht.


## Configuratie van uw Identity Provider
Bij de installatie van KISS regelt u de koppeling met uw OpenIDConnect Identity Provider. Daarnaast moet u in uw Identity Provider configureren dat gebruikers die in moeten kunnen loggen bij KISS in ieder geval een 'klantcontactmedewerker'-rol hebben. Een rol is in dit geval een claim van het type `role` of `roles` (beiden worden ondersteund). De waarde die correspondeert met een kiss-medewerker kunt u instellen tijdens de installatie. Standaard is dit `Klantcontactmedewerker`. Voor medewerkers die beheertaken op KISS uitvoeren, is een aparte rol ingeregeld. Ook de naam van deze rol kunt u instellen tijdens de installatie. Standaard is dit `Redacteur`. 

### Voorbeeldinrichting in Azure Active Directory
Als u gebruik maakt van Azure Active Directory als Identity Provider, kunt u dit op de volgende manier inrichten.
1. Bij de installatie van KISS heeft u een App Registration aangemaakt. Ga binnen Azure AD naar App registrations en klik op de applicatie.

<img src="https://raw.githubusercontent.com/Klantinteractie-Servicesysteem/.github/main/docs/images/AzureAD-01.png" />

  
1. Navigeer naar App roles, kies Create app role en vul de benodigde velden in. Belangrijk is dat u kiest voor Users/Groups bij Allowed member types en bij Value kiest voor de rol die u bij de installatie geconfigureerd hebt (standaard `Klantcontactmedewerker`).

    ![image](https://raw.githubusercontent.com/Klantinteractie-Servicesysteem/.github/main/docs/images/AzureAD-02.png)

1. Herhaal de vorige stap voor de rol die u tijdens de installatie heeft geconfigureerd voor medewerkers die beheertaken uitvoeren (standaard `Redacteur`)
1. Nu kunt u deze rollen toekennen aan gebruikers of groepen uit uw organisatie. Hiervoor moet u eerst terug naar Azure Active Directory. Navigeer daar naar Enterprise applications.

    ![image](https://raw.githubusercontent.com/Klantinteractie-Servicesysteem/.github/main/docs/images/AzureAD-03.png)

1. In dit scherm vindt u een applicatie met dezelfde naam als de App registration die u eerder heeft aangemaakt. Klik op de applicatie.

    ![image](https://raw.githubusercontent.com/Klantinteractie-Servicesysteem/.github/main/docs/images/AzureAD-04.png)

1. Navigeer naar Users and groups, en klik op Add user/group.

    ![image](https://raw.githubusercontent.com/Klantinteractie-Servicesysteem/.github/main/docs/images/AzureAD-05.png)

1. In dit scherm kunt u de rollen die u eerder gedefinieerd heeft, toekennen aan individuele gebruikers en - als uw licentie van Active Directory dit toestaat - groepen.



## Koppelen van nieuwe bronnen
### Environment variabelen
_**Organisatie Id voor ZGW APIs**_
Verschillende ZGW APIs, waaronder de Klant en Contactmoment APIs, vragen om een identificatienummer van de organisatie.
- ORGANISATIE_IDS (valide RSIN nummer)

_**ZGW Zaaksysteem**_

Om KISS te koppelen aan een Zgw zaaksysteem (bijvoorbeeld Open Zaak) dienen de volgende variabelen per omgeving ingevuld te worden:


- ZAKEN_BASE_URL (de url van het zaak systeem, bv https://www.zaaksysteem.nl )
- ZAKEN_API_KEY (een door het zaaksysteem geleverde apikey voor KISS. Deze moet **minimaal 16 karakters** lang zijn)
- ZAKEN_API_CLIENT_ID (een door het zaaksysteem geleveerd Id voor KISS)

### Externe registers
_**ZGW Zaaksysteem**_

Voor de autorisatie bij een zaaksysteem gaat KISS uit van een JWT token dat opgebouwd wordt volgens de specificaties die hier te vinden zijn: [https://open-zaak.readthedocs.io/en/latest/client-development/authentication.html](https://open-zaak.readthedocs.io/en/latest/client-development/authentication.html)
## Configuratie van Elasticsearch voor KISS

KISS maakt gebruik van Elasticsearch voor het ontsluiten van doorzoekbare bronnen. Dit zijn: Kennisartikelen (PDC-producten), websitepagina's en ook medewerkers.  Om te zorgen dat de informatie van deze bronnen opd e juiste manier in KISS terecht komt moet u een aantal zaken regelen

### Engine met de naam 'kiss-engine'
_Deze stap wordt automatisch uitgevoerd in het installatiescript ['2_update-elastic.ps1' uit de installatiehandleiding](https://github.com/Klantinteractie-Servicesysteem/.github/blob/main/docs/INSTALLATION.md)_

- Ga in de Kibana-interface van de Elastic-installatie naar Enterprise Search > App Search > Engines. 
- Maak een nieuwe engine aan, en noem deze kiss-engine; **Let op!** Zorg dat de **Engine language** ingesetld staat op **Dutch**

### Crawler
_Deze stap wordt automatisch uitgevoerd in het installatiescript ['2_update-elastic.ps1' uit de installatiehandleiding](https://github.com/Klantinteractie-Servicesysteem/.github/blob/main/docs/INSTALLATION.md)_

Het doorzoeken van een website binnen KISS wordt mogelijk door de website te crawlen vanuit Elastic Search. Hiervoor maak je binnen de engine een crawler aan. Als u het installatiescript 'NaamScriptEnEenLInk' hebt gebruikt, is er een eenvoudige crawler aangemaakt op het hele domein van uw website. Het is aan te raden om verder overleg te hebben met uw websitebeheerder, over het verdere finetunen van de crawler. Mogelijk zijn er aanpassingen nodig in uw robots.txt, of zijn er aanvullende filterinstellingen nodig. 

Op het moment dat de crawler de eerste keer gedraaid heeft, wordt het engine schema uitgebreid met de [velden die horen bij de crawler](https://www.elastic.co/guide/en/app-search/current/web-crawler-reference.html#web-crawler-reference-web-crawler-schema).

### Syncen van bronnen
De eerste keer dat er via de synctool Kennisartikelen (PDC-producten) of Medewekers worden geindexeerd in Elastic, wordt het Engine Schema uitgebreid met een aantal velden. Dit zijn: 
- `object_bron`
- `object_meta`
- `object`

### Relevance Tuning
_Deze stap wordt automatisch uitgevoerd in het installatiescript ['3_update-elastic-relevance.ps1' uit de installatiehandleiding](https://github.com/Klantinteractie-Servicesysteem/.github/blob/main/docs/INSTALLATION.md)_

Om de informatie uit de Kennisartikelen en websites doorzoekbaar te maken, moeten deze velden opgenomen zijn in het Engine Schema. Let op: zijn er nieuwe velden toegevoegd aan het Engine Schema, bijvoorbeeld omdat er een nieuw type bron wordt toegevoegd? Dan moeten deze velden doorzoekbaar gemaakt worden. Dit kunt u doen m.b.v. de knop 'Update search settings' op de pagina Manage engine schema. U kunt ook op de pagina Relevance Tuning aangeven dat een schemaveld doorzoekbaar moet zijn. 


Om de zoekresultaten te be√Ønvloeden, moet u vervolgens de Relevance Tuning instellen. We gaan uit van onderstaande instellingen voor Relevantie. Tijdens de instalatie worden deze instellingen scriptmatig ingesteld. U kunt dit altijd handmatig wijzigen. 



| Schemaveld   | Hoort bij Website-schema | Doorzoeken  | Relevantie |
|--------|--------|--------|--------|
| title | Ja | Ja | 9 |
|meta_descriptio| Ja | Ja | 7 | 
|  meta_keywords | Ja | Ja | 4 | 
| headings | Ja | Ja | 2 |
| additional_urls | Ja | Ja | 1 |
| body_content | Ja | Ja | 1 |
| links | Ja | Ja | 1 |
| url_path | Ja | Ja | 1 |
| object_meta | Nee | Ja | 7 | 
| object | Nee | Ja | 6 | 0 |
| url_path_dir1 | Ja | Nee| 0 |
| url_path_dir2 | Ja | Nee| 0 |
|  url_path_dir3 | Ja | Nee| 0 |
| domains | Ja | Nee| 0 |
| last_crawled_at | Ja  | Nee| 0 |
| url | Ja | Nee| 0 |
| url_host | Ja | Nee| 0 |
| url_port | Ja | Nee| 0 |
| url_scheme | Ja | Nee| 0 |
| self | Nee | Nee| 0 |
| object_bron| Nee | Nee| 0 |

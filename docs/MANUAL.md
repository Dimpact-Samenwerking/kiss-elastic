# Handleiding beheer KISS

Als beheerder van KISS kan je de volgende zaken beheren:
- Nieuws en werkinstructies
- Skills
- Links
- Gespreksresultaten

Per onderwerp leggen wij uit wat de mogelijkheden zijn en hoe je de werkzaamheden uitvoert. Om deze taken te kunnen uitvoeren moet je de rol `Redacteur` hebben (zie ook [Configuratie](https://github.com/Klantinteractie-Servicesysteem/.github/blob/main/docs/CONFIGURATIE.md)).


## Nieuws en werkinstructies
Nieuwsberichten en werkinstructies zijn berichten die van belang kunnen zijn voor de klantcontactmedewerkers. Deze berichten komen voor de klantcontactmedewerkers op hun homepagina te staan.

Op onderstaande afbeelding is de overzichtspagina van het beheer van nieuwsberichten en werkinstructies te zien.

![image](https://github.com/Klantinteractie-Servicesysteem/.github/blob/main/docs/images/Nieuws-en-werkinstructies-beheer-overzicht.jpg.jpg)


### Nieuwsbericht of werkinstructie toevoegen
Voeg een nieuwsbericht of werkinstructie toe door rechts bovenaan op de "Toevoegen" te drukken.

![image](https://github.com/Klantinteractie-Servicesysteem/.github/blob/main/docs/images/Nieuws-en-werkinstructies-beheer-toevoegen.jpg)

Vervolgens kom je op onderstaand scherm.

![image](https://github.com/Klantinteractie-Servicesysteem/.github/blob/main/docs/images/Nieuws-en-werkinstructies-beheer-toevoegen-detail.jpg)

Hieronder wordt elk invoerveld toegelicht.


**Het type:** Met het type kan je aangeven of je bericht een werkinstructie of nieuwsbericht is.

**De titel:** Dit is de titel van je bericht.

**Inhoud:** Hier plaats je de inhoud van je bericht.

**Belangrijk:** Hiermee kan je aangeven of een bericht belangrijk is of niet. Handig voor dringende zaken bijvoorbeeld. Belangrijke berichten komen voor de klantcontactmedewerkers altijd bovenaan te staan, zodat de klantcontactmedewerker deze meteen zal zien staan. Ook vallen belangrijke berichten extra op.

**Publicatiedatum:** Bij de publicatiedatum kan je de gewenste datum en tijd instellen waarop een bericht gepubliceerd moet worden. Dit kan handig zijn voor als je een bericht alvast wil schrijven, maar nog niet wil publiceren. Het bericht wordt dan automatisch aan de klantcontactmedewerkers gepubliceerd op de geselecteerde datum en tijd.

**Publicatie-einddatum:** Dit is de einddatum van je bericht. Bij nieuwe berichten staat dit veld standaard ingevuld met een datum over één jaar, maar dit kan je aanpassen. Na deze datum zal het bericht verdwijnen uit het overzicht van de klantcontactmedewerkers. In de beheertabel blijft het bericht wel staan.

**Skills:** Hiermee kan je het aangeven of jouw bericht bij een specifieke skill hoort, en zoja: welke. Je kan meerdere skills tegelijk selecteren. Dus als je bericht relevant is voor meerdere skills, kun je dat aangeven. Klantcontactmedewerkers kunnen op hun startpagina de berichten filteren op skills. Ze kunnen meerdere skills aanvinken, dan worden alle berichten getoond die bij één of meerdere skills horen. Als je een bericht niet aan een skill koppelt, is het bericht ook alleen zichtbaar voor de klantcontactmedewerkers die geen filter aan hebben staan.


### Nieuwsbericht of werkinstructie wijzigen
Een nieuwsbericht of werkinstructie kan je wijzigen door op het pijltje te klikken dat rechts in de tabel te zien is.

![image](https://github.com/Klantinteractie-Servicesysteem/.github/blob/main/docs/images/Nieuws-en-werkinstructies-beheer-wijzigen.jpg)


Vervolgens kom je op onderstaand scherm. 

![image](https://github.com/Klantinteractie-Servicesysteem/.github/blob/main/docs/images/Nieuws-en-werkinstructies-beheer-wijzigen-detail.jpg)


Hieronder wordt elk invoerveld toegelicht.

**Het type:** Met het type kan je aangeven of je bericht een werkinstructie of nieuwsbericht is.

**De titel:** Dit is de titel van je bericht.

**Inhoud:** Hier plaats je de inhoud van je bericht.

**Belangrijk:** Hiermee kan je aangeven of een bericht belangrijk is of niet. Handig voor dringende zaken bijvoorbeeld. Belangrijke berichten komen voor de klantcontactmedewerkers altijd bovenaan te staan, zodat de klantcontactmedewerker deze meteen zal zien staan. Ook vallen belangrijke berichten extra op.

**Publicatiedatum:** Bij de publicatiedatum kan je de gewenste datum en tijd instellen waarop een bericht gepubliceerd moet worden. Dit kan handig zijn voor als je een bericht alvast wil schrijven, maar nog niet wil publiceren. Het bericht wordt dan automatisch aan de klantcontactmedewerkers gepubliceerd op de geselecteerde datum en tijd.

**Publicatie-einddatum:** Dit is de einddatum van je bericht. Na deze datum zal het bericht verdwijnen uit het overzicht van de klantcontactmedewerkers. In de beheertabel blijft het bericht wel staan.

**Skills:** Hiermee kan je het aangeven of jouw bericht bij een specifieke skill hoort, en zoja: welke. Je kan meerdere skills tegelijk selecteren. Dus als je bericht relevant is voor meerdere skills, kun je dat aangeven. Klantcontactmedewerkers kunnen op hun startpagina de berichten filteren op skills. Ze kunnen meerdere skills aanvinken, dan worden alle berichten getoond die bij één of meerdere skills horen. Als je een bericht niet aan een skill koppelt, is het bericht ook alleen zichtbaar voor de klantcontactmedewerkers die geen filter aan hebben staan.




### Nieuwsbericht of werkinstructie verwijderen
Een nieuwsbericht of werkinstructie kan je verwijderen door op het prullenbak icoontje te klikken dat rechts in de tabel te zien is.

![image](https://github.com/Klantinteractie-Servicesysteem/.github/blob/main/docs/images/Nieuws-en-werkinstructies-beheer-verwijderen.jpg)


Vervolgens komt er een pop-up, met de vraag: "Weet u zeker dat u dit bericht wilt verwijderen?". Hierbij klik je op 'ok'. 

![image](https://github.com/Klantinteractie-Servicesysteem/.github/blob/main/docs/images/Nieuws-en-werkinstructies-beheer-verwijderen-popup.jpg)

## Skills
Op de pagina 'Skills' kan je de skills beheren. Skills kunnen bijvoorbeeld de verschillende afdelingen binnen het klantcontactcentrum zijn, zoals 'burgerzaken' of 'werk en inkomen'.

De skills die je hier aanmaakt kunnen vervolgens als filter gebruikt worden bij de nieuwsberichten en werkinstructies.

Het kan zijn dat jouw gemeente niet werkt met skills. In dat geval hoef je hier niets te doen.

![image](https://github.com/Klantinteractie-Servicesysteem/.github/blob/main/docs/images/Skills-beheer-overzicht.jpg)

### Skill toevoegen
Een skill voeg je toe door op het plusje te klikken dat rechts onder in beeld staat.

![image](https://github.com/Klantinteractie-Servicesysteem/.github/blob/main/docs/images/Skills-beheer-toevoegen.jpg)

Vervolgens kom je op onderstaand scherm. Hier kan je de naam van de skill invullen. Druk op 'Opslaan' om de skill toe te voegen.

![image](https://github.com/Klantinteractie-Servicesysteem/.github/blob/main/docs/images/Skills-beheer-toevoegen-detail.jpg)


### Skill wijzigen
Een skill wijzig je door op de naam van de skill te klikken.

![inage](https://github.com/Klantinteractie-Servicesysteem/.github/blob/main/docs/images/Skills-beheer-wijzigen.jpg)


Vervolgens kom je op onderstaand scherm. Hier kan je de naam van de skill wijzigen. Klik op 'Opslaan' om de wijziging door te voeren. Deze wijziging is meteen zichtbaar bij alle berichten waar deze skill aan is gekoppeld, en in het filtermenu. 

![image](https://github.com/Klantinteractie-Servicesysteem/.github/blob/main/docs/images/Skills-beheer-wijzigen-detail.jpg)

### Skill verwijderen
Een skill kan je verwijderen door op het prullenbak icoontje te klikken dat rechts van de skill staat. 

![image](https://github.com/Klantinteractie-Servicesysteem/.github/blob/main/docs/images/Skills-beheer-verwijderen.jpg)


Vervolgens komt er een pop-up, met de vraag: "Weet u zeker dat u dit bericht wilt verwijderen?". Hierbij klik je op 'ok'. De skill verdwijnt uit het filtermenu en ook bij alle berichten waar het aan gekoppeld was. 

![image](https://github.com/Klantinteractie-Servicesysteem/.github/blob/main/docs/images/Skills-beheer-verwijderen-popup.jpg)


## Links
Op de pagina 'Links' kan je de lijst met veelgebruikte links beheren. Hier kan je alle links neerzetten die voor jouw klantcontactmedewerkers handig zijn om altijd snel bij de hand te kunnen hebben. Denk bijvoorbeeld aan links naar bepaalde systemen of formulieren.

![image](https://github.com/Klantinteractie-Servicesysteem/.github/blob/main/docs/images/Links-beheer-overzicht.jpg)

### Links toevoegen
Een link voeg je toe door op het plusje te klikken dat rechts onder in beeld staat.

![image](https://github.com/Klantinteractie-Servicesysteem/.github/blob/main/docs/images/Links-beheer-toevoegen.jpg)

Vervolgens kom je op onderstaand scherm. Hier kan je de titel, URL en de categorie van de link toevoegen.

![image](https://github.com/Klantinteractie-Servicesysteem/.github/blob/main/docs/images/Links-beheer-toevoegen-detail.jpg)

**Titel:** De naam waarmee de link in de lijst komt te staan.

**Url:** De link naar de website. Een geldige URL begint altijd met https://

**Categorie:** De categorie waarin de link hoort. Als de link bij een al bestaande categorie hoort, typ je de naam van die categorie in. zodra je begint met typen, verschijnen de categorieën die beginnen met de letters die je typt. Je kunt dan snel de zelfde categorie kiezen.
Als je een andere categorie typt, wordt er automatisch een nieuwe categorie aangemaakt waar deze link onder valt.

Druk op 'Opslaan' om de link toe te voegen.


### Links wijzigen
Een link wijzig je door op de naam van de link te klikken.

![9mage](https://github.com/Klantinteractie-Servicesysteem/.github/blob/main/docs/images/Links-beheer-wijzigen.jpg)


Vervolgens kom je op onderstaand scherm. Hier kan je de link wijzigen. Klik op 'Opslaan' om de wijziging door te voeren.

![image](https://github.com/Klantinteractie-Servicesysteem/.github/blob/main/docs/images/Links-beheer-wijzigen-detail.jpg)


**Titel:** De naam waarmee de link in de lijst komt te staan.

**Url:** De link naar de website.

**Categorie:** De categorie waarin de link hoort. Als de link bij een al bestaande categorie hoort, typ je de naam van die categorie in. zodra je begint met typen, verschijnen de categorieën die beginnen met de letters die je typt. Je kunt dan snel de zelfde categorie kiezen.
Als je een andere categorie typt, wordt er automatisch een nieuwe categorie aangemaakt waar deze link onder valt.

### Links verwijderen
Een link kan je verwijderen door op het prullenbak icoontje te klikken dat rechts van de link staat. 

![image](https://github.com/Klantinteractie-Servicesysteem/.github/blob/main/docs/images/Links-beheer-verwijderen.jpg)

Vervolgens komt er een pop-up, met de vraag: "Weet u zeker dat u deze link wilt verwijderen?". Hierbij klik je op 'ok'. 

![image](https://github.com/Klantinteractie-Servicesysteem/.github/blob/main/docs/images/Links-beheer-verwijderen-popup.jpg)

## Gespreksresultaten
Op de pagina 'Gespreksresultaten' kan je de lijst met gespreksresultaten beheren. Met deze gespreksresultaten kunnen klantcontactmedewerkers aan het einde van hun contactmoment aangeven wat er met het gesprek is gebeurd, bijvoorbeeld zelfstandig afgehandeld of doorverbonden.

![image](https://github.com/Klantinteractie-Servicesysteem/.github/blob/main/docs/images/Gespreksresultaten-beheer.jpg)

### Gespreksresultaat toevoegen
Een gespreksresultaat voeg je toe door op het plusje te klikken dat rechts onder in beeld staat.

![image](https://github.com/Klantinteractie-Servicesysteem/.github/blob/main/docs/images/Gespreksresultaten-beheer-toevoegen.jpg)

Vervolgens kom je op onderstaand scherm. Hier kan je de naam van het gespreksresultaat invullen. Druk op 'Opslaan' om het gespreksesultaat toe te voegen.

![image](https://github.com/Klantinteractie-Servicesysteem/.github/blob/main/docs/images/Gespreksresultaten-beheer-toevoegen-detail.jpg)


### Gespreksresultaat wijzigen
Een gespreksresultaat wijzig je door op de naam van het gespreksresultaat te klikken.

![image](https://github.com/Klantinteractie-Servicesysteem/.github/blob/main/docs/images/Gespreksresultaten-beheer-wijzigen.jpg)

Vervolgens kom je op onderstaand scherm. Hier kan je de naam van het gespreksresultaat wijzigen. Klik op 'Opslaan' om de wijziging door te voeren.

![image](https://github.com/Klantinteractie-Servicesysteem/.github/blob/main/docs/images/Gespreksresultaten-beheer-wijzigen-detail.jpg)

### Gespreksresultaat verwijderen
Een gespreksresultaat kan je verwijderen door op het prullenbak icoontje te klikken dat rechts van het gespreksresultaat staat. 

![image](https://github.com/Klantinteractie-Servicesysteem/.github/blob/main/docs/images/Gespreksresultaten-beheer-verwijderen.jpg)

Vervolgens komt er een pop-up, met de vraag: "Weet u zeker dat u dit gespreksresultaat wilt verwijderen?". Hierbij klik je op 'ok' 

![image](https://github.com/Klantinteractie-Servicesysteem/.github/blob/main/docs/images/Gespreksresultaten-beheer-verwijderen-popup.jpg)
